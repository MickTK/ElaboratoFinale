\nuovocapitolo{1. Introduzione}

# 1. Introduzione
La crittografia trova applicazione in un vasto insieme di sistemi informatici.
Abbiamo a che fare con essa quando mandiamo un messaggio, quando scarichiamo un file da internet, quando effettuiamo l'accesso ad un social network o quando effettuiamo degli acquisti tramite una carta di debito.
Insomma, la crittografia è alla base di numerose applicazione di uso quotidiano.

Al giorno d'oggi è possibile trovare un gran numero di strumenti utili alla costruzione di tali sistemi.
L'obiettivo dell'elaborato è quello di costruire dei piccoli sistemi crittografici illustrandone la realizzazione e testando l'efficienza delle primitive di uno di questi strumenti, ossia: la libreria *PyCryptoDome*.

*PyCryptoDome* permette di creare delle applicazioni crittografiche in modo semplice, garantendone sicurezza ed efficacia.
La libreria è stata sviluppata utilizzando il linguaggio di programmazione Python, rendendola versatile e flessibile.

L'elaborato tratta un package diverso della libreria in ciascun capitolo.
Ogni capitolo introduce e descrive gli obiettivi delle primitive crittografiche implementate nel package associato e, in ciascuna sezione, l'utilizzo di tali primitive in relazione a dei comuni casi d'uso.
Dopo la realizzazione del sistema, viene effettuato un test comparativo per valutare l'efficienza dell'implementazione della primitiva utilizzata nel caso d'uso rispetto ad altre librerie/moduli esistenti che ne implementano la medesima primitiva.

A fine lettura, si avrà un quadro completo di tutte le funzionalità offerte dalla libreria e ci si potrà avvalere di script esemplificativi chiari, stilati seguendo le *good practices* suggerite dalla stessa libreria.

### Ambiente di sviluppo e strumenti {.unlisted .unnumbered}
Prima di cimentarci nell'implementazione della libreria, è necessario definire l'ambiente di sviluppo e introdurre gli strumenti utilizzati.

## 1.1. Linguaggio Python
*Python* è un linguaggio di programmazione ad alto livello orientato agli oggetti. Il suo design agevola la leggibilità del codice, permettendo di focalizzarsi maggiormente sull'idea da implementare rispetto che all'implementazione. È uno dei linguaggi di programmazione più utilizzati nel mondo e la sua fama è ancora in crescita.

La versione a cui fanno riferimento gli script d'esempio è la 3.9.0.

### Codifica e decodifica caratteri {.unlisted .unnumbered}
La codifica è un'operazione che associa un carattere ad un valore (spesso numerico) comprensibile ad un elaboratore.
Nei capitoli a seguire verrà utilizzata maggiormente la codifica *UTF-8* in quanto ampiamente utilizzata e standard di Python.
UTF-8 utilizza un solo byte per tutti i caratteri ASCII, due o più per tutti gli altri caratteri.
In python possono essere chiamati i metodi *encode* e *decode* su una variabile di tipo stringa per effettuarne la codifica e la decodifica. I metodi prendono come parametro il nome del formato di codifica (per *UTF-8* può essere omesso).

Esempio:

```python
message = 'Il gatto è sul tavolo.'
encoded_message = message.encode('UTF-8') # b'Il gatto \xc3\xa8 sul tavolo.'
decoded_message = encoded_message.decode() # 'Il gatto è sul tavolo.'
```

\nuovapaginasinistra

## 1.2. Librerie e moduli
Data la popolarità del linguaggio Python, è possibile trovare in giro per il web un notevole numero di librerie crittografiche. L'elaborato, come precedentemente dichiarato, si focalizza sullo studio della libreria *PyCryptoDome* e utilizza altre librerie concorrenti per effettuare dei test sull'efficienza delle implementazioni delle primitive.

Di seguito viene mostrata una tabella contenente le 20 primitive di maggior utilizzo e in quali tra le più note librerie (e moduli) è possibile trovarne un'implementazione.

\begin{table}[ht]
\centering
\begin{tabular}[t]{m{1em}cccccc}
\toprule
&& PyCryptoDome & Cryptography & PyNaCl & hashlib & hmac\\
\midrule
\rotatebox{90}{Hashing}&
\makecell{MD5\\SHA-256\\SHA-512\\BLAKE2\\Poly1305}&
\makecell{$\spunta$\\$\spunta$\\$\spunta$\\$\spunta$\\$\spunta$}&
\makecell{$\spunta$\\$\spunta$\\$\spunta$\\$\spunta$\\$\spunta$}&
\makecell{$\croce$\\$\spunta$\\$\spunta$\\$\croce$\\$\spunta$}&
\makecell{$\spunta$\\$\spunta$\\$\spunta$\\$\spunta$\\$\croce$}&
\makecell{$\croce$\\$\croce$\\$\croce$\\$\croce$\\$\croce$}
\\
\midrule
\rotatebox{90}{MAC}&
\makecell{HMAC}&
\makecell{$\spunta$}&
\makecell{$\spunta$}&
\makecell{$\spunta$}&
\makecell{$\croce$}&
\makecell{$\spunta$}
\\
\midrule
\rotatebox{90}{PRNG}&
\makecell{OS-specific Randomness Source}&
\makecell{$\spunta$}&
\makecell{$\croce$}&
\makecell{$\croce$}&
\makecell{$\croce$}&
\makecell{$\croce$}
\\
\midrule
\rotatebox{90}{\makecell{Private-Key\\Encryption}}&
\makecell{Salsa20\\ChaCha20\\AES\\Triple DES\\Twofish\\Camellia}&
\makecell{$\spunta$\\$\spunta$\\$\spunta$\\$\spunta$\\$\croce$\\$\croce$}&
\makecell{$\spunta$\\$\spunta$\\$\spunta$\\$\spunta$\\$\spunta$\\$\croce$}&
\makecell{$\spunta$\\$\spunta$\\$\croce$\\$\croce$\\$\croce$\\$\croce$}&
\makecell{$\croce$\\$\croce$\\$\croce$\\$\croce$\\$\croce$\\$\croce$}&
\makecell{$\croce$\\$\croce$\\$\croce$\\$\croce$\\$\croce$\\$\croce$}
\\
\midrule
\rotatebox{90}{\makecell{Public-Key\\Encryption}}&
\makecell{RSA\\ECC}&
\makecell{$\spunta$\\$\spunta$}&
\makecell{$\spunta$\\$\spunta$}&
\makecell{$\croce$\\$\spunta$}&
\makecell{$\croce$\\$\croce$}&
\makecell{$\croce$\\$\croce$}
\\
\midrule
\rotatebox{90}{\makecell{Digital\\Signature}}&
\makecell{PKCS\#1 PSS\\DSS}&
\makecell{$\spunta$\\$\spunta$}&
\makecell{$\spunta$\\$\spunta$}&
\makecell{$\croce$\\$\croce$}&
\makecell{$\croce$\\$\croce$}&
\makecell{$\croce$\\$\croce$}
\\
\midrule
\rotatebox{90}{\makecell{Key Derivation\\Function}}&
\makecell{PBKDF2\\Argon2\\scrypt}&
\makecell{$\spunta$\\$\croce$\\$\spunta$}&
\makecell{$\spunta$\\$\croce$\\$\spunta$}&
\makecell{$\croce$\\$\croce$\\$\spunta$}&
\makecell{$\croce$\\$\croce$\\$\croce$}&
\makecell{$\croce$\\$\croce$\\$\croce$}
\\
\midrule
\rotatebox{90}{\makecell{Key Exchange\\Protocol}}&
\makecell{Shamir\\DH}&
\makecell{$\spunta$\\$\spunta$}&
\makecell{$\croce$\\$\spunta$}&
\makecell{$\croce$\\$\spunta$}&
\makecell{$\croce$\\$\croce$}&
\makecell{$\croce$\\$\croce$}
\\
\bottomrule
\end{tabular}
\end{table}

Introduciamo ora le librerie e i moduli utilizzati.

\nuovapaginadestra

### PyCryptoDome {.unlisted .unnumbered}

La libreria *PyCryptoDome* è una collezione di primitive crittografiche a basso livello.
È una versione popolare e migliorata dell'ultima versione dell'ormai deprecata libreria *PyCrypto*.
Rispetto al predecessore, la libreria introduce nuove funzionalità e algoritmi crittografici.

Le funzionalità sono suddivise in package (e moduli) contenenti i vari algoritmi crittografici implementati. Tutti gli algoritmi sono stati scritti in puro Python, eccetto alcuni algoritmi critici che sono stati implementati come estensioni in linguaggio C per migliorarne le prestazioni.

```bash
pip install pycryptodome
```

### os {.unlisted .unnumbered}
Il modulo (built-in) *os* contiene una serie di funzionalità compatibili con il sistema operativo in uso.

La sua portabilità ed efficienza lo rendono essenziale per l'interazione con il file system e l'utilizzo di funzioni a basso livello messe a disposizione dal sistema operativo.

### hashlib {.unlisted .unnumbered}
Il modulo (built-in) *hashlib* implementa un'interfaccia ai più comuni algoritmi di hashing.

Il modulo offre degli algoritmi implementati in linguaggio a basso livello (assembly) utilizzando istruzioni AVX (Advanced Vector Extension).

### hmac {.unlisted .unnumbered}
Il modulo (built-in) *hmac* implementa l'algoritmo HMAC per la generazione di codici di autenticazione.

Il modulo utilizza delle librerie a basso livello tra cui gli algoritmi di hashing (implementati nel modulo *hashlib*) rendendolo un modulo efficiente e sicuro.

### secrets {.unlisted .unnumbered}
Il modulo (built-in) *secrets* è utilizzato per la generazione di valori numerici casuali ritenuti fortemente sicuri per l'utilizzo in ambito crittografico.

### salsa20 {.unlisted .unnumbered}
Il modulo *salsa20* implementa gli algoritmi di cifratura simmetrica *Salsa20* e *XSalsa20* presenti nella libreria PyNaCl.

```bash
pip install salsa20
```

### Cryptography {.unlisted .unnumbered}
La libreria *Cryptography* implementa delle interfaccia, a basso livello e ad alto livello, degli algoritmi più comuni utilizzati per la crittografia, l'hashing e la derivazione di chiavi.

```bash
pip install cryptography
```

\nuovapaginasinistra

## 1.3. Campioni e strumenti per i test
I campioni utilizzati per comparare l'efficienza degli algoritmi sono stati ottenuti utilizzando un processore *AMD Ryzen 7 3800x*.

I test sono stati effettuati tramite la funzione di analisi dati di *Excel*.

Il criterio di scelta della libreria/modulo con la quale vengono eseguite le comparazioni sono (in ordine):

1. La libreria/modulo deve essere già inclusa con l'installazione di Python (built-in)
2. La libreria/modulo deve essere popolare (buona indicizzazione nei motori di ricerca e supporto attivo su siti come Stack Overflow e Github)
