\nuovocapitolo{3. Generazione valori psaudo-casuali}

# 3. Generazione di numeri pseudo-casuali
La casualità nel mondo della crittografia gioca un ruolo fondamentale. Un numero pseudo-casuale viene generato tramite RNG (Random Number Generator) per essere utilizzato successivamente come chiave o come vettore iniziale.

La libreria *PyCryptoDome* ci propone il package *Crypto.Random* per la generazione di valori pseudo-casuali. Il package fornisce il metodo *get_random_bytes(N)* per la generazione di una stringa di byte di lunghezza N.

Il modulo *random* del package ci offre invece le seguenti operazioni per la generazione o scelta di un valore pseudo-casuale:

- *random.getrandbits(N)*: genera un intero di lunghezza N bit
- *random.randrange([start, ]stop[, step])*: genera un intero compreso nel range definito sull'insieme dei valori ottenibili partendo dal valore start e arrivando al valore stop con passo step
- *random.randint(a, b)*: genera un intero nel range a-b (a incluso, b escluso)
- *random.choice(seq)*: sceglie un elemento casuale presente nella data sequenza seq
- *random.shuffle(seq)*: mischia e restituisce la sequenza seq passata come parametro
- *random.sample(population, k)*: sceglie e restituisce casualmente k elementi presenti nella lista population

Come si può leggere dalla documentazione del package, *Crypto.Random* genera dei valori pseudo-casuali utilizzando (tramite chiamate di sistema) funzioni e metodi implementati dal sistema operativo sul quale viene eseguito il programma (dalla documentazione: *“Random numbers get sourced directly from the OS”*). In altre parole il package di *PyCryptoDome* non è nient'altro che un wrapper del metodo *os.urandom* con l'aggiunta di una serie di funzioni già implementate e pronte all'uso.

Per svolgere operazioni di questo tipo viene comunemente consigliato l'utilizzo del modulo built-in *secrets* di Python, che svolge le medesime funzioni del package *Crypto.Random* seppur con un numero di metodi pre-implementati inferiore.
Il modulo in questione è a sua volta un wrapper del metodo *os.urandom*.

Viene riportata di seguito una tabella contenente le funzioni implementate dai moduli.

| Funzione              | Crypto.Random                           | secrets                     | os         |
| --------------------- | --------------------------------------- | --------------------------- | ---------- |
| Random token in bytes | get_random_bytes(N)                     | token_bytes(N)              | urandom(N) |
| Random token in hex   | $\croce$                                | token_hex(N)                | $\croce$   |
| Random token in bits  | random.getrandbits(N)                   | randbits(N)                 | $\croce$   |
| Random url safe token | $\croce$                                | token_urlsafe(N)            | $\croce$   |
| Random range          | random.randrange([start, ]stop[, step]) | $\croce$                    | $\croce$   |
| Random integer        | random.randint(a, b)                    | randbelow(N)* | $\croce$   |
| Random choice         | random.choice(seq)                      | choice(seq)                 | $\croce$   |
| Random shuffle        | random.shuffle(seq)                     | $\croce$                    | $\croce$   |
| Random sample         | random.sample(population, k)            | $\croce$                    | $\croce$   |

*\*solo naturali*

Come possiamo notare dalla tabella, il modulo *os* implementa una sola funzione per la generazione di numeri pseudo-casuali.

\nuovapaginasinistra

Il modulo *secrets* implementa due funzioni non implementate in *Crypto.Random*, ossia: *token_hex* e *token_urlsafe*. La prima restituisce un token in formato esadecimale, la seconda restituisce un token in un formato compatibile con le url (codificata in Base64). Da notare che il modulo implementa anche una funzione chiamata *randbelow(N)*, la quale genera e restituisce un numero intero compreso nell'insieme $[0,N)$. Omologamente è possible svolgere la medesima operazione chiamando la seguente funzione con i seguenti parametri: *random.randint(a=0,b=N)*.

Su Github possiamo trovare le implementazioni dei due moduli: [*Crypto.Random.random*](https://github.com/Legrandin/pycryptodome/blob/master/lib/Crypto/Random/random.py) e [*secrets*](https://github.com/python/cpython/blob/3.8/Lib/secrets.py).
